<div class="body">

# Programsko inženjerstvo

**Nositelj**: doc. dr. sc. Nikola Tanković  
**Asistent**: mag. inf. Alesandro Žužić

**Ustanova**: Sveučilište Jurja Dobrile u Puli, Fakultet informatike u Puli

<p style="float: clear; display: flex; gap: 8px; align-items: center;" class="font-brioni text-sm whitespace-nowrap">
    <img src="../Logo/fipu_logo.svg" style="height: 96px; box-shadow: none !important;" class="mr-4"></img>
    Fakultet informatike u Puli
</p>

# [7] Firebase

<div style="display: flex; justify-content: space-between; text-align: justify; gap: 32px;">
    <p>  
        Firebase je platforma za razvoj aplikacija koja nudi brojne usluge poput baze podataka, autentifikacije, hostinga i analitike. U kombinaciji s Vue.js, Firebase omogućuje brz i jednostavan razvoj modernih web aplikacija s real-time funkcionalnostima.
    </p>
    <img src="../Icons/Vue_7.svg" style="width: 96px; height: 96px; margin: 0px;"></img>
</div>

<!-- TOC -->

- [Programsko inženjerstvo](#programsko-in%C5%BEenjerstvo)
- [[7] Firebase](#7-firebase)
    - [Uvod u Firebase](#uvod-u-firebase)
        - [Postavljanje Firebase projekta](#postavljanje-firebase-projekta)
        - [Konfiguriranje Vue projekta](#konfiguriranje-vue-projekta)
    - [Firebase Autentifikacija](#firebase-autentifikacija)
        - [Registracija/prijava korisnika](#registracijaprijava-korisnika)
            - [Email/Password registracija/prijava](#emailpassword-registracijaprijava)
            - [Google registracija/prijava](#google-registracijaprijava)
        - [Praćenje stanja autentifikacije](#pra%C4%87enje-stanja-autentifikacije)
        - [Odjava korisnika](#odjava-korisnika)
        - [Slanje verifikacijskog emaila](#slanje-verifikacijskog-emaila)
        - [Ponovna autentifikacija korisnika](#ponovna-autentifikacija-korisnika)
        - [Upravljanje korisničkim računom](#upravljanje-korisni%C4%8Dkim-ra%C4%8Dunom)
            - [Promjena lozinke korisnika](#promjena-lozinke-korisnika)
            - [Slanje emaila za resetiranje lozinke](#slanje-emaila-za-resetiranje-lozinke)
            - [Promjena email adrese korisnika](#promjena-email-adrese-korisnika)
            - [Brisanje korisničkog računa](#brisanje-korisni%C4%8Dkog-ra%C4%8Duna)

<!-- /TOC -->

<div class="page"></div>

## Uvod u Firebase

<img src="Slike/FirebaseLogo.svg" style="float: right; margin-left: 32px;" height="72"/>

Firebase je sveobuhvatna platforma koju je razvio Google s ciljem da programerima omogući jednostavniji i brži razvoj mobilnih i web aplikacija. Umjesto da moramo brinuti o izgradnji i održavanju složene infrastrukture, Firebase nudi skup integriranih alata i servisa koji pokrivaju najvažnije potrebe tijekom cijelog ciklusa aplikacije – od autentifikacije korisnika, preko pohrane podataka, do praćenja performansi i analitike.

---

### Postavljanje Firebase projekta

Prije nego uopće ubacimo Firebase u Vue aplikaciju trebamo napraviti i postaviti **Firebase projekt**. Da bi to napravili trebamo ići **Firebase konzolu**:
> [https://console.firebase.google.com](https://console.firebase.google.com)

![alt text](Slike/CreateProject.png)

- Nakon što kliknemo na *Get started with a Firebase project* trebamo napisati **ime projekta**: 

![alt text](Slike/ProjectName.png)

- Zatim ćemo **isključiti** *Google Analytics* s obzirom da nam to za sada ne treba, uvijek se može naknadno poslije uključiti:

![alt text](Slike/GoogleAnalytics.png)

- Kada smo isključili, možemo **kreirati projekt**:

![alt text](Slike/Progress.png)

- Sada ima novi svježi Firebase Projekt, gdje nam je sljedeći cilj dodati ga u Vue aplikaciju. S obzirom da je Vue **web aplikacija** odabrati ćemo **Web** app:

![alt text](Slike/AddFirebase.png)

### Konfiguriranje Vue projekta

Sljedeći korak nam je da sada registriramo tu web aplikaciju tako da odaberemo **naziv**, *Firebase Hosting* nam nije potreban trenutno:

![alt text](Slike/RegisterAppName.png)

- I za kraj nam ostaje da instaliramo **Firebase paket** u Vue i kopiramo dani kôd u Vue projekt:

```sh
    npm install firebase
```

![alt text](Slike/FirebaseSDK.png)

- Dani kôd je najbolje smjestiti u zasebnu `firebase.js` datoteku unutar `src` mape i učitati ju unutar `main.js` datoteke:

![alt text](Slike/Structure.png)

```js
import './assets/main.css'
import './firebase.js'

import { createApp } from 'vue'
import App from './App.vue'

createApp(App).mount('#app')
```

S obzirom da ćemo koristiti samo Firebase **autentifikaciju** i **firestore**, onda ćemo ureditit `firebase.js` datoteku tako da učitamo i namjestimo ta dva servisa:

```js
// Učitavanje potrebnih funkcija
import { initializeApp } from "firebase/app";
import { getAuth } from "firebase/auth";
import { getFirestore } from "firebase/firestore";

// Firebase konfiguracija
const firebaseConfig = {
  apiKey: "API_KEY",
  authDomain: "PROJECT_ID.firebaseapp.com",
  projectId: "PROJECT_ID",
  storageBucket: "PROJECT_ID.appspot.com",
  messagingSenderId: "SENDER_ID",
  appId: "APP_ID"
};

// Firebase inicijalizacija
const app = initializeApp(firebaseConfig);

// Inicijalizacija servisa
const auth = getAuth(app); // auth instanca
const db = getFirestore(app); // database instanca

// Izvoz servisa
export { auth, db };
```

<div class="page"></div>

## Firebase Autentifikacija

<img src="Slike/Authentication.png" style="float: right; margin-left: 32px;" height="164"/>

Jedna od ključnih komponenti Firebasea je **autentifikacija**, koja omogućuje jednostavnu integraciju različitih metoda prijave korisnika, uključujući prijavu putem emaila i lozinke, kao i prijavu putem trećih strana kao što su Google, Facebook ili Apple. Ova usluga značajno smanjuje vrijeme potrebno za implementaciju sigurnog sustava za upravljanje korisničkim računima.

<br/>

> *Firebase Docs*: [https://firebase.google.com/docs/auth](https://firebase.google.com/docs/auth)

![alt text](Slike/Auth.png)

---

Da bi uopće koristili **autentifikaciju**, trebamo je uključiti u **Firebase konzoli**.

![alt text](Slike/AuthenticationStart.png)

- Kada smo je uključili, možemo odabrati **vrstu autentifikacij**e, gjde ćemo za početak odabrati `Email/Password`:

![alt text](Slike/AuthTypes.png)

- I uključiti autentifikaciju putem `Email/Password`, registracija bez email-a nam ne treba, pa neka ostane isključeno:

![alt text](Slike/EmailPassword.png)

- Sada možemo vidjeti da smo uspiješno uključili `Email/Password` autentifikaciju, uvijek možemo dodati druge vrste autentifikacije.

![alt text](Slike/ProviderAdded.png)

<div class="page"></div>

### Registracija/prijava korisnika

Prvi korak u većini aplikacija koja zahtjeva rad s korisnicima je njihova registracija. Trebamo korisnicima omogućiti način da kreiraju novi korisnički račun ako ga već nemaju ili da se prijave u postojeći ako ga imaju. Firebase nam nudi različite metode registracije/prijave:

| Vrsta                       | Funkcija                           | Opis                                                                                     |
| --------------------------- | ---------------------------------- | ---------------------------------------------------------------------------------------- |
| **Email/Password**              | `createUserWithEmailAndPassword()` | Kreira novog korisnika koristeći email adresu i lozinku.                                 |
| **Email/Password**            | `signInWithEmailAndPassword()` | Prijava korisnika pomoću email adrese i lozinke.                                                                           |
| **Socijalna mreža** (*OAuth*)     | `signInWithPopup(provider)`        | Registracija putem vanjskih servisa kao što su ***Google***, *Facebook*, *Twitter/X*, *GitHub*, *Apple*, *Microsoft* i *Yahoo* |
| Anonimna autentikacija      | `signInAnonymously()`              | Omogućava privremeni anonimni pristup bez stvarnog korisničkog računa.                   |
| Telefonski broj             | `signInWithPhoneNumber()`          | Registracija pomoću broja mobitela i SMS verifikacije.                                   |

#### Email/Password registracija/prijava

Najjednostavnija registracija koju Firebase nudi jest putem email adrese i lozinke, koristeći funkciju `createUserWithEmailAndPassword()` koju učitavamo iz paketa `firebase/auth`. 

> *Firebase Docs*: https://firebase.google.com/docs/auth/web/password-auth

Ova funkcija prima tri argumenta:
- `@param auth` — **instanca autentikacije** (*Auth*)
- `@param email` — korisnička **email adresa**
- `@param password` — **lozinka** koju je korisnik odabrao

**Auth instancu** učitavamo iz `firebase.js` datoteke, gdje smo je prethodno definirali. Ostala dva argumenta email i lozinku sami dodjeljujemo, obično dohvaćamo iz HTML elemenata, primjerice iz `<input>` polja forme.

Budući da se *Firebase funkcije* izvršavaju **asinhrono**, koristit ćemo `async/await` kako bismo pričekali njihov završetak. Također, za hvatanje eventualnih grešaka pri registraciji koristimo `try-catch` blok. Na taj način osiguravamo da aplikacija pravilno reagira i u slučaju da dođe do greške, primjerice ako email već postoji ili je lozinka prekratka.

<div class="page"></div>

```html
<script setup>
import { ref } from 'vue'
import { createUserWithEmailAndPassword } from 'firebase/auth'
import { auth } from '@/firebase.js'

const email = ref('')
const password = ref('')
const response = ref({ error: false, message: '' })

const register = async () => {
    try {
        const userCredential = await createUserWithEmailAndPassword(auth, email.value, password.value);
        response.value.error = false;
        response.value.message = 'Korisnik registriran: ' + JSON.stringify(userCredential.user);
    } catch (error) {
        response.value.error = true;
        response.value.message =  'Greška pri registraciji: ' + error.message;
    }
};
</script>

<template>
    <form @submit.prevent="register">
        <h2>Registracija</h2> <hr>
        <input v-model="email" type="email" placeholder="Email...">
        <input v-model="password" type="password" placeholder="Lozinka...">
        <button type="submit">Registriraj se</button>
        <span :class="response.error ? 'text-rose-600' : 'text-emerald-600'">{{ response.message }}</span>
    </form>
</template>
```

- Nakon uspješnog kreiranja korisničkog računa, korisnik će automatski biti prijavljen u aplikaciji i spremljen među korisnike Firebase projekta:

![alt text](Slike/RegistrationFirebase.png)

- Kreiranje računa može biti neuspješno ako korisnički račun već postoji ili ako je lozinka neispravna

![alt text](Slike/Registration.png)

- Možemo poboljšati sigurnost korisničkih računa primjenom složenijim lozinki

Za konfiguraciju pravila lozinki u projektu, otvorit ćemo karticu **Password policy** unutar stranice **Authentication Settings** u Firebase konzoli

![alt text](Slike/PasswordSettings.png)

> **Napomena**: Email adresa služi kao jedinstveni identifikator korisnika i omogućuje resetiranje lozinke putem emaila. Ova funkcija kreira novi korisnički račun i postavlja početnu lozinku za korisnika.

Kada je korisnik već registriran i ponovno želi koristiti aplikaciju, ne treba izrađivati novi korisnički račun — umjesto toga, omogućujemo mu da se jednostavno prijavi u svoj postojeći račun, koristeći funkciju `signInWithEmailAndPassword()` koju učitavamo iz paketa `firebase/auth`. 

> *Firebase Docs*: https://firebase.google.com/docs/auth/web/password-auth

Ova funkcija prima tri argumenta:
- `@param auth` — **instanca autentikacije** (*Auth*)
- `@param email` — korisnička **email adresa**
- `@param password` — **lozinka** koju je korisnik odabrao

<div class="page"></div>

```html
<script setup>
import { ref } from 'vue'
import { signInWithEmailAndPassword } from 'firebase/auth'
import { auth } from '@/firebase.js'

const email = ref('')
const password = ref('')
const response = ref({ error: false, message: '' })

const login = async () => {
    try {
        const userCredential = await signInWithEmailAndPassword(auth, email.value, password.value);
        response.value.error = false;
        response.value.message = 'Korisnik prijavljen: ' + JSON.stringify(userCredential.user);
    } catch (error) {
        response.value.error = true;
        response.value.message =  'Greška pri prijavi: ' + error.message;
    }
};
</script>

<template>
    <form @submit.prevent="login">
        <h2>Prijava</h2> <hr>
        <input v-model="email" type="email" placeholder="Email...">
        <input v-model="password" type="password" placeholder="Lozinka...">
        <button type="submit">Prijavi se</button>
        <span :class="response.error ? 'text-rose-600' : 'text-emerald-600'">{{ response.message }}</span>
    </form>
</template>
```

- Nakon uspješe prijave, korisnik će automatski biti prijavljen u aplikaciji u suprotnom prijava može biti neuspješna ako korisnički račun ne postoji ili ako su podaci neispravni:

![alt text](Slike/Login.png)

> **Napomena**: Firebase iz sigurnosnih razloga nikada neće precizno naznačiti je li prilikom prijave pogrešan email ili lozinka. Umjesto toga, prikazuje općenitu poruku o neuspješnoj autentikaciji. Na taj način se sprječava mogućnost otkrivanja postojećih korisničkih računa zlonamjernim pokušajima pogađanja email adresa. Ovo je standardna sigurnosna praksa kojom se štite korisnički podaci.


#### Google registracija/prijava

Druga najjednostavnija vrsta registracije/prijave koju Firebase nudi jest putem **Google računa**, gdje iz paketa `firebase/auth` učitavamo funkciju `signInWithPopup()` i konstruktor `GoogleAuthProvider()`. 

> *Firebase Docs*: https://firebase.google.com/docs/auth/web/google-signin

Funkcija `signInWithPopup()` prima dva argumenta:
- `@param auth` — **instanca autentikacije** (*Auth*)
- `@param provider`- Autentikacijski *provider* mora biti **OAuthProvider** (*u ovom slučaju `GoogleAuthProvider()`*)

**Auth instancu** učitavamo iz `firebase.js` datoteke, gdje smo je prethodno definirali. Definiramo novi **Google provider** koristeći konstruktor `GoogleAuthProvider()`:

<div class="page"></div>

```html
<script setup>
import { ref } from 'vue'
import { GoogleAuthProvider, signInWithPopup } from 'firebase/auth'
import { auth } from '@/firebase.js'
import GoogleButton from './GoogleButton.vue'

const response = ref({ error: false, message: '' })

const register = async () => {
    try {
        const provider = new GoogleAuthProvider();
        const userCredential = await signInWithPopup(auth, provider);
        response.value.error = false;
        response.value.message = 'Korisnik registriran: ' + JSON.stringify(userCredential.user);
    } catch (error) {
        response.value.error = true;
        response.value.message =  'Greška pri registraciji: ' + error.message;
    }
};
</script>

<template>
    <form @submit.prevent="register">
        <h2>Registracija</h2> <hr>
        <GoogleButton/>
        <span :class="response.error ? 'text-rose-600' : 'text-emerald-600'">{{ response.message }}</span>
    </form>
</template>
```

- Nakon uspješnog kreiranja korisničkog računa, korisnik će automatski biti prijavljen u aplikaciji i spremljen među korisnike Firebase projekta:

![alt text](Slike/RegistrationGoogleUsers.png)

- Pri korištenju `signInWithPopup()` funkcije, otvara se novi skočni prozor za biranje Google računa

![alt text](Slike/GoogleRegistration.png)

> **Napomena**: Ako korisnik s istim računom već postoji, Firebase će ga automatski samo prijaviti u aplikaciju.

### Praćenje stanja autentifikacije

Nakon uspješne registracije ili prijave, važno je znati tko je trenutno aktivan korisnik u aplikaciji. Da korisnik ne bi morao iznova unositi podatke prilikom svakog otvaranja aplikacije, Firebase omogućuje **praćenje stanja autentikacije** putem funkcije `onAuthStateChanged()`.

- Ova funkcija dolazi iz paketa `firebase/auth`, i služi za slušanje (*praćenje*) promjena u autentifikacijskom stanju — npr. kad se korisnik prijavi, odjavi ili kada se aplikacija ponovno pokrene, a korisnik je i dalje prijavljen.

Funkcija `onAuthStateChanged()` radi na sličan način kao Vue `watch()` funkcija — promatra promjene nad **Auth instancom** u stvarnom vremenu. Kada se status korisnika promijeni (*npr. prijava, odjava ili automatska obnova sesije*), poziva se funkcija povratnog poziva (*callback*) s informacijom o trenutnom korisniku.

- Ovo je posebno korisno za aplikacije koje žele prikazati različito sučelje ovisno o tome je li korisnik prijavljen (*npr. prikaz korisničkog profila ili forme za prijavu*).

<div class="page"></div>

```html
<script setup>
import { ref } from 'vue';
import { onAuthStateChanged  } from 'firebase/auth';
import { auth } from '@/firebase.js'

const user = ref(null)

onAuthStateChanged(auth, (currentUser) => {
    if (currentUser) {
        user.value = currentUser;
    } else {
        user.value = null;
    }
});
</script>

<template>
    <form>
        <h2>Stanje autentifikacije</h2> 
        <hr>
        <span v-if="!user" class="text-rose-600"> Nema prijavljenog korisnika! </span>
        <span v-else class="text-emerald-600"> Prijavljen korisnik: <b>{{ user.email }}</b> </span>
    </form>
</template>
```

- Nakon svake uspješe prijave, registracije ili odjave, pozvat će se `onAuthStateChanged()` funkcija:

![alt text](Slike/AuthState.png)

> **Napomena**: `onAuthStateChanged()` neće automatski reagirati kada korisnik potvrdi svoju email adresu putem verifikacijske poruke. Kako bi se dohvatilo ažurirano stanje korisnika (*npr. verified email*), korisnik se mora ponovno prijaviti ili ručno osvježiti stranicu. Alternativno, moguće je dohvatiti najnovije podatke pozivom metode `reload()` na a*uth.currentUser*.

<div class="page"></div>

### Odjava korisnika

Kada korisnik završi s korištenjem aplikacije ili želi prijeći na drugi korisnički račun, potrebno mu je omogućiti jednostavnu i sigurnu odjavu. Firebase za tu svrhu nudi funkciju `signOut()`, koju također učitavamo iz paketa `firebase/auth`. Ova funkcija odjavljuje trenutno prijavljenog korisnika iz aplikacije.

```html
<script setup>
import { signOut } from 'firebase/auth';
import { auth } from '@/firebase.js'

const logout = () => {
    signOut(auth);
};
</script>

<template>
    <form @submit.prevent="logout">
        <h2>Odjava</h2> 
        <hr>
        <button type="submit">Odjavi se</button>
    </form>
</template>
```

![alt text](Slike/LogOut.png)

<div class="page"></div>

### Slanje verifikacijskog emaila

Nakon što se korisnik registrira pomoću emaila i lozinke, preporučuje se da **potvrdi** svoju **email adresu**. Time se dodatno osigurava autentičnost korisnika i omogućuje bolja zaštita računa (*npr. kod resetiranja lozinke*).

Firebase nudi funkciju `sendEmailVerification()` kojom možemo poslati korisniku **verifikacijski email** na adresu s kojom je registriran. Funkcija prima kao argument trenutno prijavljenog korisnika (*auth.currentUser*) i šalje automatski generiranu poruku na njegov email.

```html
<script setup>
import { sendEmailVerification } from 'firebase/auth';
import { auth } from '@/firebase.js'

const sendVerification = async () => {
    await sendEmailVerification(auth.currentUser);
};
</script>

<template>
    <form @submit.prevent="sendVerification">
        <h2>Slanje email potvrde</h2>
        <hr>
        <button type="submit">Pošalji email potvrdu</button>
    </form>
</template>
```

- Nakon što korisniku pošaljemo verifikacijski email, on mora otvoriti svoju elektroničku poštu i kliknuti na poveznicu za potvrdu. Time uspješno potvrđuje svoju email adresu. Nakon potvrde, može se ponovno prijaviti u aplikaciju ili jednostavno osvježiti stranicu kako bi sustav prepoznao ažurirani status verifikacije.

![alt text](Slike/EmailVerification.png)

### Ponovna autentifikacija korisnika

Pojedine sigurnosno osjetljive radnje — poput brisanja korisničkog računa, postavljanja primarne email adrese ili promjene lozinke — zahtijevaju da je korisnik nedavno prijavljen. Ako pokušavamo izvršiti neku od tih radnji, a korisnik se prijavio prije predugog vremena, operacija će završiti s pogreškom.

U takvim slučajevima potrebno je **ponovno autentificirati** korisnika tako da od njega zatražimo nove podatke za prijavu. 

- Ako korisnik koristi način prijave putem email adrese i lozinke, tada za ponovno autentificiranje koristimo funkciju `reauthenticateWithCredential()` zajedno s **providerom**`EmailAuthProvider`.

<div class="page"></div>

*U tom slučaju, od korisnika tražimo da ponovno unese svoje podatke:*

```html
<script setup>
import { EmailAuthProvider, reauthenticateWithCredential } from 'firebase/auth';
import { ref } from 'vue';
import { auth } from '@/firebase';

const email = ref('');
const password = ref('');

const reauthenticate = async () => {
    const credential = EmailAuthProvider.credential(email.value, password.value);
    await reauthenticateWithCredential(auth.currentUser, credential);
};
</script>

<template>
    <form @submit.prevent="reauthenticate">
        <h2>Ponovna autentifikacija</h2>
        <hr>
        <input v-model="email" type="email" placeholder="Email...">
        <input v-model="password" type="password" placeholder="Lozinka...">        
        <button type="submit">Ponovno se autentificiraj</button>
    </form>
</template>
```

![alt text](Slike/ReAuth.png)

- Ako se korisnik prijavio putem Google računa, tada za ponovno autentificiranje koristimo funkciju `reauthenticateWithPopup()` zajedno s **providerom**`GoogleAuthProvider`.

<div class="page"></div>

*U tom slučaju, potrebno je inicirati novi popup prozor za Google prijavu, kojim korisnik ponovno potvrđuje svoj identitet:*

```html
<script setup>
import { GoogleAuthProvider, reauthenticateWithPopup } from 'firebase/auth';
import { auth } from '@/firebase.js'
import GoogleButton from './GoogleButton.vue';

const reauthenticateWithGoogle = async () => {
    const provider = new GoogleAuthProvider();
    await reauthenticateWithPopup(auth.currentUser, provider);
};
</script>

<template>
    <form @submit.prevent="reauthenticateWithGoogle">
        <h2>Ponovna Google autentifikacija</h2>
        <hr>        
        <GoogleButton>Google reauthentication</GoogleButton>
    </form>
</template>
```

![alt text](Slike/ReAuthGoogle.png)

<div class="page"></div>

### Upravljanje korisničkim računom

Nakon što korisnik uspješno izvrši prijavu u aplikaciju, često je potrebno omogućiti mu dodatne funkcionalnosti vezane za upravljanje vlastitim računom. Firebase pruža sve potrebne alate za sigurno i jednostavno izvršavanje ovih operacija.

#### Promjena lozinke korisnika
Firebase omogućuje jednostavnu **promjenu lozinke** za trenutno prijavljenog korisnika pomoću funkcije `updatePassword()`. Prije izvršavanja ove operacije, potrebna je ponovna autentifikacija korisnika.

```html
<script setup>
import { ref } from 'vue';
import { updatePassword } from 'firebase/auth';
import { auth } from '@/firebase';

const novaLozinka = ref('');

const promijeniLozinku = async () => {
    await updatePassword(auth.currentUser, novaLozinka.value);
};
</script>

<template>
    <form @submit.prevent="promijeniLozinku">
        <h2>Promjena lozinke</h2> 
        <hr>
        <input v-model="novaLozinka" type="password" placeholder="Nova lozinka">
        <button type="submit">Promijeni lozinku</button>
    </form>
</template>
```

![alt text](Slike/ChangePassword.png)

#### Slanje emaila za resetiranje lozinke

Za korisnike koji su zaboravili lozinku, Firebase nudi funkciju `sendPasswordResetEmail()` koja šalje posebno generiranu poveznicu na korisnikov email za **resetiranje lozinke**.

```html
<script setup>
import { ref } from 'vue';
import { sendPasswordResetEmail } from 'firebase/auth';
import { auth } from '@/firebase';

const emailZaReset = ref('');

const posaljiResetLink = async () => {
    try {
        await sendPasswordResetEmail(auth, emailZaReset.value);
        alert('Email za resetiranje lozinke poslan! Provjerite svoj inbox.');
    } catch (error) {
        console.error('Greška pri slanju emaila:', error.message);
    }
};
</script>

<template>
    <input v-model="emailZaReset" type="email" placeholder="Vaša email adresa">
    <button @click="posaljiResetLink">Pošalji link za reset</button>
</template>
```

- Nakon što korisniku pošaljemo email za resetiranje lozinke, on mora otvoriti svoju elektroničku poštu i kliknuti na poveznicu za resetiranje. Time uspješno resetira svoju lozinku. Nakon potvrde, može se ponovno prijaviti u aplikaciju ili jednostavno osvježiti stranicu.

![alt text](Slike/ResetPassword.png)

#### Promjena email adrese korisnika

Za ažuriranje email adrese korisnika koristi se funkcija `verifyBeforeUpdateEmail()`. Kao i kod promjene lozinke, preporučuje se ponovna autentifikacija prije izvršavanja ove operacije.

<div class="page"></div>

```html
<script setup>
import { ref } from 'vue';
import { verifyBeforeUpdateEmail } from 'firebase/auth';
import { auth } from '@/firebase';

const noviEmail = ref('');

const promijeniEmail = async () => {
    await verifyBeforeUpdateEmail(auth.currentUser, noviEmail.value);
};
</script>

<template>
    <form @submit.prevent="promijeniEmail">
        <h2>Promjena emaila</h2> 
        <hr>
        <input v-model="noviEmail" type="email" placeholder="Email...">
        <button type="submit">Promijeni email</button>
    </form>
</template>
```

- Nakon što korisniku pošaljemo verifikacijski email, on mora otvoriti svoju elektroničku poštu i kliknuti na poveznicu za potvrdu. Time uspješno potvrđuje svoju novu email adresu. Nakon potvrde, može se ponovno prijaviti u aplikaciju ili jednostavno osvježiti stranicu.

![alt text](Slike/ChangeEmailVerification.png)

<div class="page"></div>

#### Brisanje korisničkog računa

Korisnici mogu trajno izbrisati svoj račun pomoću funkcije `deleteUser()`. Ova operacija zahtijeva nedavnu autentifikaciju radi sigurnosti.

```html
<script setup>
import { deleteUser } from 'firebase/auth';
import { auth } from '@/firebase.js'

const obrisiKorisnika = async () => {
    await deleteUser(auth.currentUser);
};
</script>

<template>
    <form @submit.prevent="obrisiKorisnika">
        <h2>Brisanje korisničkog računa</h2> 
        <hr>
        <button type="submit">Obriši korisnički račun</button>
    </form>
</template>
```

![alt text](Slike/DeleteUser.png)

</div>